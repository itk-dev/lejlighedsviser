# Bo Fristeds 40-årsjubilæum som ansat ved Aarhus Kommune

Mel: Bamses fødselsdag

1. Nu er vi samlet her i dag for Bo har jubilæum
   Ja, der er gået 40 år han burde på museum
   Derfor fejres han i dag
   Med musik og sang og flag
   Hip hurra og høj cigar for dagens jubilar

2. Da han var bare 17 år han lå på lur i busken
   Som inkassator var han ferm og opdaged’ al fusken
   Men derfra der gik det rapt
   Blev i edb forgabt
   Hip hurra og høj cigar for dagens jubilar

3. En særlig ting står hjertet nær: robotter og sensorer
   I Aarhus har du gjort det så det bare er det store
   OS2 og IOT
   BAPS og PAPPS og SmartCity
   Hip hurra og høj cigar for dagens jubilar

4. Har du no’et du vil ha’ løst så sving forbi Bos Diner
   Han griber straks om Mac’en fat og fluks idéen tegner
   Ringer så til TV2: “Her i Aarhus er vi go’!”
   Hip hurra og høj cigar for dagens jubilar

5. Som chef er du jo mægtig rar og personalet plejer
   Vi mange traditioner har og gode stunder fejrer
   Fredagsbaren den er go’, Bo han drikker øl for to
   Hip hurra og høj cigar for dagens jubilar

6. Et Fristed har han når han tager ned i sommerhuset
   Med racerbil og kanotur han skruer ned for blu'set
   Selv til hverdag er han cool
   Suser rundt på løbehjul
   Hip hurra og høj cigar for dagens jubilar

7. Familiefar det er han jo med kone og tre knægte
   Men femte gang var lykkens gang, det kan han ej fornægte
   Da han havde Abbie mødt[^1]
   Blev hans hjerte ganske blødt
   Hip hurra og høj cigar for dagens jubilar

8. Nu har vi nået sidste vers og sangen den skal slutte
   For teksten den er helt på tværs og rimene ad h… til
   Dagens mand er Bo Fristed
   Fyrre år de fløj afsted
   Hip hurra og høj cigar for dagens jubilar

Tillykke med jubilæet fra hele ITK

[^1]: Abbie er, så vidt vi er informeret, en hund af typen schæfer.
