# Sang til Martin K

Mel.: Jeg er havren

1. Vi er samlet her på denne dag \
   Det er flag på bordet og lidt kag’ \
   Vi skal nemlig fejre vores ven \
   Martin som jo nu er blevet Svend

2. Martin kom hertil som praktikant \
   Første gang for os, så lidt uvant \
   Men han faldt dog ganske hurtigt te’ \
   Lærte Symfony og PHP

3. Da han så havd’ været praktikant \
   Blev han voksenlærling, det er sandt \
   Fler’ projekter landed’ på hans bord \
   Knokled’ på og fik en viden stor

4. Skoleophold ude i Grenaa \
   Martin han var flittig som de få \
   Hjemmesider[^1] laves på en studs \
   Svendebrevet det er nu i hus

5. Nu er Martin faktisk flyveklar \
   Dygtig programmør og superrar \
   Held og lykke får du med herfra \
   Martin, du får også et hurra!

[^1]: Ét af Martins legendariske udsagn: “eReolen (i Next-regi, red.) … er det ikke bare en hjemmeside?”
